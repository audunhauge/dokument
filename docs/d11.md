### RAPPORT 
#### Norsk Stein, Berakvam - utvidelse med kaiområde og industri
##### Støyvurdering

### Sammendrag: 

Det arbeides med detaljregulering av nytt kai- og
industriområde i forlengelse av eksisterende område på Berakvam, Suldal
kommune. Formålet er å legge til rette for bygging av to nye kaier, en
tømmerkai og en utskipningskai for stein, samt å utvide eksisterende
industriområde sørover. Støy fra tømmerkai er vurdert opp mot krav til
havner og terminaler som gitt i T-1442:2016. For aktiviteter tilknyttet
Norsk Stein er grenseverdiene i virksomhetens utslippstillatelse lagt
til grunn for vurderingene. Beregningene viser at etableringen av ny kai
vil gi økt støynivå til omgivelsene på Berakvam og på motsatt side av
Sandsfjorden. Lasting av finmasser på ny kai vil være over krav på
søndager ved Berakvam. For én bolig vil nivået også være over krav på
lørdager dersom det er samtidig lasting av finmasser eller
offshoremasser på eksisterende kaier. Videre er støynivået over krav for
både lørdager og søndager på motsatt side av Sandsfjorden. Dette
tilsvarer dagens situasjon ved lasting av finstein på eksisterende
kaier. I tillegg til økt støynivå kan utvidelsen av kaier og
industriområde medføre at antallet døgn med de høyeste støynivåene vil
øke. Lasting av tømmer vil ikke være omfattet av Norsk Steins
utslippstillatelse dersom dette skjer i regi av andre virksomheter.
Beregningene viser at støynivå fra lasting av tømmer vil være innenfor
krav til havner og terminaler som gitt i T-1442:2021.

Oppdragsnr: Rapportnr: Revisjon: Revisjonsdato: Oppdragsansvarlig:
Utarbeidet av: Kontrollert av:

10.6248,03 AKU - 01 2 04. februar 2022 Erling J. Andreassen Erling J.
Andreassen Holger Hott

Oslo • Trondheim • Bergen;Tel: +47 24 12 64 40 • Stavanger; Tel: +47
5150 12 50 • Kristiansand; Tel: +47 38 12 0770 inf o\@brekkestrand.no •
www.brekkestrand.no • Org.nr. 916 863 071

Norsk Stein, Berakvam - utvidelse med kaiområde og industri
Støyvurdering

Endret vurdering pga endret utfyllingsområde Oppdatert vedlegg 2 til
også å inkludere områder på vestsiden av Sandsfjorden

IT arkiv: AKU-01 Rrev0 210531 Norsk Stein Jelsa, utvidelse av kai,
støyvurdering.docx

### Norsk Stein, Berakvam - utvidelse med kaiområde og industri
#### Støyvurdering



### Bakgrunn

Det arbeides med detaljregulering av nytt kai- og industriområde i
forlengelse av eksisterende område på Berakvam, Suldal kommune. Formålet
er å legge til rette for bygging av to nye kaier, en tømmerkai og en
utskipningskai for stein, samt å utvide eksisterende industriområde
sørover. Varslingsgrensen er vist i figur 1 under. Bakgrunnen for ny
tømmerkai er at dagens tømmerkai ønskes flyttet og erstattet. Kommunen
har en avtale med AT Skog med en løpetid på 40 år som går ut om noen år.
Suldal kommune arbeider med søknad om støtte til ny tømmerkai for
framtidig nytte og transport av skogressursene i kommunen og regionen.
Norsk Stein ASproduserer 12 mill. tonn i året, og kaiene er
begrensningen for økt produksjon. Derfor ønskes det tilrettelagt for
ytterlige kai-kapasitet. Som figur 2 viser, ønskes det samtidig
tilrettelagt for framtidig utfylling og utvidelse av industriareal
mellom kaiene og land.



### Situasjonsbeskrivelse

Utgangspunktet for plassering av ny tømmerkai og ny lastekai (Norsk
Steins tredje lastekai) er plankart som vist i figur 2. Området som
reguleres til industriområde bak kaikant kommer til å bli benyttet som
lagerområde for masser som skal skipes ut. Nordvest for planområdet vil
det også bli etablert et nytt finknuseverk. Det etableres ny adkomstvei
fra FV 517 ned til ny tømmerkai i sørenden av planområdet.

Figur 2: Utsnitt av plankart for nytt kaiområde. Tømmerkai er merket med
rødt og lastekai med blått rektangel. Område for lagring av masser er
delen av planområdet som reguleres til industri. I tillegg vil det bli
etablert et nytt finknuseverk like øst for planområdet.


### Grenseverdier

4.1 Utslippstillatelse Norsk Stein ASutslippstillatelse datert
25.10.2012 setter grenser for støy til omgivelsene. Grensene gjelder ved
mest støyutsatte fasade og angis som frittfeltsverdier. Følgende
grenseverdier er satt i utslippstillatelsen: Tabell 2: Øvre
grenseverdier i forurensningsforskrift for støy ved naboer.


Lden er definert som døgnmiddelverdi (den = " day-evening-night" ).
Grensen for støy vekt es etter definisjonen hhv. 5 og 10 dB strengere om
kveld og natt enn om dagen. Eksempelvis vil da et støynivå på 45 dBA i
nattperioden, 50 dBA i kveldsperioden og 55 dBA om dagen gi Lden=55 dB.
Levening er A-veiet ekvivalentnivå for 4 timers kveldsperiode fra kl
19-23. Lnight er A-veiet ekvivalentnivå for 8 timers nattperiode fra kl
23-07. LAFmax, er gjennomsnittet av de 5 -- 10 høyeste forekommende
støynivåene LAF (A-veid støynivå med Fast respons) fra en
industribedrift i nattperioden 23-07. Utslippstillatelsen angir at alle
støygrenser skal overholdes innenfor alle driftsdøgn. Grensene gjelder
all støy fra bedriftens ordinære virksomhet, inkludert intern transport
på bedriftsområdet og lossing/lasting av råvarer og produkter. Støy fra
bygg- og anleggsvirksomhet og fra ordinær persontransport av
virksomhetens ansatte er likevel ikke omfattet av grensene. I
utslippstillatelsen angis det ikke hvordan støy fra sprengninger skal
håndteres. Angivelsene i Forurensningsforskriften legges derfor til
grunn. I den står det følgende: § 30-8 Støy fra sprengninger Støy fra
sprengninger er unntatt fra bestemmelsene i § 30-7. Sprengninger skal
bare skje i tidsrommet mandag til fredag kl. 07.00 -- 16.00. Naboer skal
være varslet om når sprengninger skal finne sted.


4.2 Retningslinje T-1442/ 2021 4.2.1 Grenseverdier Regulerings- og
kommuneplanbestemmelser vedtas av kommunen og er juridisk bindende.
Dersom det ikke foreligger noen krav om støy i disse bestemmelsene, skal
Klima- og Miljødepartementets retningslinje for behandling av støy i
arealplanlegging T- 1442/ 2021 legges til grunn ved arealplanlegging og
behandling av byggesaker etter Plan- og bygningsloven. Retningslinjen er
veiledende og ikke juridisk bindende. For å tilfredsstille
retningslinjens krav til støy på utendørs oppholdsareal og utenfor
vinduer for boliger og fritidsboliger må grenseverdier i tabell 3
oppfylles. Tabell 3: Grenseverdier for støy, på utendørs oppholdsarealer
og utenfor vinduer, innfallende lydtrykknivå.

Støykilde

Øvrig industri

Støynivå utenfor vinduer Støynivå utenfor i rom med støyfølsomt soverom,
bruksformål og på stille natt kl. 23-07 del av uteoppholdsareal

Uten impulslyd Lden \> 55 dB Levening \> 50 dB Med impulslyd Lden \> 50
dB Levening \> 45 dB

Havner og terminaler

Uten impulslyd Lden \> 55 dB

Industri med helkontinuerlig drift

Med impulslyd Lden \> 50 dB

Lnight \> 45 dB LAFmax \> 60 dB

Støynivå utenfor vinduer i rom med støyfølsomt bruksformål og på stille
del av uteoppholdsareal lørdager Uten impulslyd Lden \> 50 dB Med
impulslyd Lden \> 45 dB

Støynivå utenfor vinduer i rom med støyfølsomt bruksformål og på stille
del av uteoppholdsareal søn-/ helligdag Uten impulslyd Lden \> 45 dB Med
impulslyd Lden \> 40 dB

Lnight \> 45 dB LAFmax \> 60 dB

I veilederen til T-1442 (M-2061) står det i kapittel 2.2 om
grenseverdier at grensene for tidsmidlet støynivå i Lden, Levenning og
Lnight i utgangspunktet gjelder som årsmiddelverdi for alle kilder. For
virksomheter med store variasjoner i aktivitet bør det også benyttes
grenseverdier midlet over døgn eller driftstid (virksomhetens daglige
åpningstid). Støynivået i Lden, Levenning og Lnight for et enkelt
driftsdøgn eller for virksomhetens driftstid bør da ikke overskride
anbefalt årsmidlet gjennomsnitt med mer enn 3 dB. Er årsmiddelkravet
Lden 55 dB, bør med andre ord ikke døgnmiddelnivå overskride Lden 58 dB
i løpet av et driftsdøgn. Denne begrensningen er lagt inn for å hindre
at virksomhet med store variasjoner i aktivitet utnytter friheten i
årsmiddelkravet til svært intensiv støyende aktivitet i kortere perioder
(for eksempel sesongarbeid).


### Målsetting

5.1 Tømmerkai Tømmerkaien vil være en offentlig kai og ikke en del av
Norsk Steins virksomhet og dermed heller ikke omfattet av
utslippstillatelsen. Støygrensene for havner og terminaler i T-1442 vil
dermed være gjeldende for denne kaien. Lasting av tømmer vurderes å ikke
være en aktivitet som forårsaker impulslyd av en slik type at
grenseverdiene skal skjerpes. Dette betyr at støynivået i utgangspunktet
ikke må overskride årsmidlet Lden = 55 dB fra denne (både hverdager og i
helg).

5.2 Lastekai og nytt industriområde Både lastekaien og nytt
industriområde vil være en del av Norsk Steins virksomhet og dermed
omfattet av kravene i utslippstillatelsen. Dette betyr at samlet
støynivå fra eksisterende virksomhet og ny kai i utgangspunktet ikke må
overskride aktuelle krav på hverdager og i helg. Utslippstillatelsen
sier ingenting om skjerping av grenser på grunn av impulslyd. Uansett
vil ikke lasting av finmasser ha et lydbilde der det ville vært aktuelt
å vurdere impulslydskjerpelse.


### Beregninger

6.1 Metode Beregningene er utført etter Nordisk Metode for Industristøy
(beskrevet i Danish Acoustical Institute, Report. no 103, 1983).
Programmet Cadna/ A versjon 2021 MR2 er benyttet. Alle resultater er
gitt som nivå i frittfelt. Metoden regner med medvindsforhold (3 m/ s)
og absorpsjon fra mark. Videre tar metoden hensyn til luftabsorpsjon og
skjerming fra terreng. Det er benyttet digitalt kart for området. Det
digitale kartet er levert av oppdragsgiver og har terrengkoter samt
eksisterende bygninger og veger. De aktuelle støykildene er lagt inn som
punkt-, flate- og linjekilder med aktuell lydeffekt og høyde. I
beregningene er det benyttet en absorbsjonsfaktor for mark på 0,3 i
anlegget/ kaien, og 1 utenfor. Vann har absorbsjonsfaktor 0.
Beregningshøyden er 4 meter over lokalt bakkenivå.

6.2 Fremtidig terreng Kaien og det nye industriarealet vil bli lagt på
rundt kote +3. Mot sør vil det være en voll med høyder som i tilsendt
tegningsunderlag (dwg-fil med terreng for ny kai og adkomstvei).

Rapportnr: AKU - 01

Revisjon: 2

Oppdragsnr.: 10.6248,03

4.  februar 2022

Side: 7 av 11

Norsk Stein, Berakvam - utvidelse med kaiområde og industri
Støyvurdering

6.3 Driftstid 6.3.1 Norsk Stein Eksisterende virksomhet Masseuttaket er
i drift hele døgnet, det samme gjelder knuseverket. Lasting av båter vil
også kunne skje når som helst på døgnet. Boring foregår ifølge
oppdragsgiver ikke på natt, det vil si mellom klokken 23.00 og 07.00.
Sprengning foregår normalt på dagtid, like før klokken 16.00. Utvidet
industriområde og lastekai Finverket vil være i døgnkontinuerlig drift,
det samme kan aktiviteten i lagerområdet være, samt lasting av båter.

6.3.2 Tømmerkai Det vil ikke være lasting hele tiden, men lastingen kan
forekomme hele døgnet. I beregningene legges det til grunn at
aktiviteten varer 24 timer.

6.4 Utstyr og lyddata De viktigste støykildene for ny kai er listet opp
i tabell 4. For tømmerlasting har vi benyttet erfaringsdata fra Brekke
og Strand Akustikk ASsin kildedatabase. For utlasting er det benyttet
samme støydata som for lasting av båt med finstein på kai sør i
støykartlegging utført for eksisterende virksomhet. Tilsvarende er det
lagt til grunn støydata tilsvarende dagens finknuseverk FV500 for nytt
knuseverk. Plassering av kilder er vist i figur 2. For beskrivelse av
støykilder, driftstider m.m. fra Norsk Stein vises det til siste
støyrapport for virksomheten (AKU-02 rev0 210528 Norsk Stein Jelsa,
oppdatert støysonekart 2021), utarbeidet av Brekke og Strand Akustikk
AS. Tabell 4: Støykilder i beregningsmodell med totale lydeffektnivå og
driftstid for beregning av støysonekart.



Støysituasjon uten etablering av ny kai

Det er foretatt egne beregninger av støy fra dagens aktivitet ved Norsk
Stein. Resultatene er presentert i egen rapport (AKU-02 mai 2021). I
tabell 5 gjengis beregnede døgnvektede ekvivalentnivå (Lden) for
Berakvam og hytte på motsatt side av fjorden. Siden støynivået domineres
av lyd fra produksjonsområdet ved kai, samt fra lasting som begge har
døgnkontinuerlig drift hele uka, er nivåene omtrent like både for
hverdag og helg, kun støynivå på hverdager er derfor gjengitt i
tabellen. Rensking av fjell, boring og mobilknuser påvirker ikke
støynivåene vesentlig i områdene hvor planlagt ny havn vil dominere
støybildet. Tabell 5: Beregnede nivå fra dagens aktivitet ved Norsk
Stein (hentet fra AKU-02 mai 2021).



Beregningssituasjoner

Det er utført beregninger av flere forskjellige situasjoner for å
vurdere støysituasjonen fra den nye kaien. I denne rapporten presenteres
de viktigste (mest støyende) scenariene som er vurdert. I alle scenarier
er det samtidig drift i brudd og produksjon i dagens anlegg med kilder
som beskrevet for hverdager i oppdatert støyrapport for Norsk Stein
(AKU-02, mai 2021). Følgende scenarier er beregnet: 1) Lasting av tømmer
+ nytt finverk og aktivitet på nytt kaiområde (kilde A, D, E og F) 2) a)
Lasting av båt med finstein + nytt finverk og aktivitet på nytt
kaiområde (kilde A, B, C, D og E) b) Situasjon 2a), samt lasting av
finstein på Norsk Steins eksisterende kai nord og sør (se egen rapport
for kildebeskrivelser) c) Situasjon 2a), samt lasting av finstein på
Norsk Steins eksisterende kai sør og offshoremasser på kai nord (se egen
rapport for kildebeskrivelser) For alle scenarier er Lden, Levening,
samt Lnight beregnet. I vedlagte støysonekart er kun Lden presentert,
siden kravet om Lden = 45 dB på søndager er strengere enn kravene på
kveld og natt for situasjoner med kilder som er i døgnkontinuerlig
aktivitet.


Resultater

9.1 Lasting av tømmer Vedlegg 1 viser støyutbredelsen (Lden) for
situasjon med lasting av tømmer og produksjon ved Norsk Stein, dvs.
situasjon 1 i kapittel 8.. Gule og røde områder har støynivå over krav
for havner og terminaler (jf. T-1442). Beregningene viser at støynivået
ved nabobebyggelse på Berakvam ligger i området Lden = 40 -- 48 dB. For
hytter på motsatt side av Sandsfjorden er støynivået Lden = 52 dB. Det
vil si at lasting på tømmerkai er innenfor krav til havner og terminaler
som definert i T-1442. Dersom lasting av tømmer hadde vært omfattet av
utslippstillatelsen til Norsk Stein, ville støynivået vært over krav på
søndager, men tilfredsstilt lørdagskrav ved Berakvam. For hytta over
fjorden er støynivået også over utslippstillatelsens krav på lørdager.
Det er da kombinasjonen av tømmerlasting, aktivitet på ny kai, nytt
finverk samt øvrig aktivitet ved Norsk stein som gir overskridelsen.
Hver for seg er kildene under krav.

9.2 Lasting av finmasse på ny kai 9.2.1 Uten lasting på eksisterende
kaier Vedlegg 2a viser støyutbredelsen (Lden) for situasjon med lasting
av finmasser på ny kai inkludert øvrig aktivitet på det nye kaiarealet,
samt produksjon ved Norsk Stein. Områder markert lys grått har støynivå
over krav på søn- og helligdager. Områder markert mørkere grått har
støynivå over krav på lørdager. Områder i gule og røde soner har
støynivå over krav på hverdager. Beregningene viser at støynivået ved
nabobebyggelse på Berakvam i de fleste tilfeller vil øke sammenlignet
med dagens situasjon, selv om man i mange tilfeller fremdeles er under
aktuelle krav. På motsatt side av Sandsfjorden er støynivået rundt Lden
= 52 dB, det vil si omtrent som dagens situasjon med lasting av
finmasser. Beregningene viser at støynivået er over krav i Norsk Steins
utslippstillatelse for søndager. På Berakvam tilfredsstiller støynivået
grensen for aktivitet på lørdager og er godt under krav på hverdager.
For hytta på motsatt side av fjorden er man imidlertid over grenseverdi
for aktivitet både lørdag og søndag.

9.2.2 Med samtidig lasting av finmasser på eksisterende kaier Vedlegg 2b
viser samme situasjon som 2a, men nå er det også inkludert lasting av
finmasser på begge eksisterende kaier ved anlegget til Norsk stein.
Områder markert lys grått har støynivå over krav på søn- og helligdager.
Områder markert mørkere grått har støynivå over krav på lørdager.
Områder i gule og røde soner har støynivå over krav på hverdager. I
denne situasjonen er støynivået ved bebyggelsen på Berakvam rundt Lden =
40 -- 51 dB noe som er høyere enn dagens nivå ved lasting av finstein og
offshorestein. Unntaket er den sørligste boligen, der støynivået i denne
nye situasjonen er likt som ved dagens lasting av offshorestein.
Støynivået på Berakvam er dermed over krav både på lørdager og søndager
ved lasting på ny kai.


På motsatt side av Sandsfjorden er støynivået rundt Lden = 53 dB, som
omtrent tilsvarer dagens situasjon med lasting av offshorestein.
Støynivået er dermed over grenseverdi for aktivitet på lørdager og
søndager både i situasjon med og uten lasting på eksisterende kaier.

9.2.3 Med samtidig lasting av finmasser og offshoremasser på
eksisterende kaier Vedlegg 2c viser samme situasjon som 2a, men nå er
det også inkludert lasting av finmasser på eksisterende kai sør og
lasting av offshoremasser på kai nord. Områder markert lys grått har
støynivå over krav på søn- og helligdager. Områder markert mørkere grått
har støynivå over krav på lørdager. Områder i gule og røde soner har
støynivå over krav på hverdager. Beregningene viser at støynivået ved
nabobebyggelse på Berakvam ligger i området Lden = 41 -- 53 dB. På
motsatt side av Sandsfjorden er støynivået ved mest utsatte hytte rundt
Lden = 55 dB som er noe høyere enn dagens situasjon ved lasting av
offshoremasser. Sammenlignet mot krav i utslippstillatelsen er man over
krav i helg for den mest støyutsatte boligen på Berakvam og ved hytten
på motsatt side av Sandsfjorden. Begge stedene er imidlertid støynivået
uansett over krav i helg dersom det kun er lasting av offshoremasser,
uten aktivitet på ny kai. For øvrige boliger er man under krav på
lørdager, enkelte er imidlertid over krav til støynivå på søndager.

10 Oppsummering Beregningene viser at etableringen av ny kai vil gi økt
støynivå til omgivelsene på Berakvam og på motsatt side av Sandsfjorden.
Lasting av finmasser på ny kai vil gi støynivå over krav på søndager ved
Berakvam. For én bolig vil nivået også være over krav på lørdager dersom
det er samtidig lasting av finmasser eller offshoremasser på
eksisterende kaier. Videre er støynivået over krav for både lørdager og
søndager på motsatt side av Sandsfjorden. Dette tilsvarer dagens
situasjon ved lasting av finstein på eksisterende kaier. I tillegg til
økt støynivå kan utvidelsen av kaier og industriområde medføre at
antallet døgn med de høyeste støynivåene vil øke. Lasting av tømmer vil
ikke være omfattet av Norsk Steins utslippstillatelse dersom dette skjer
i regi av andre virksomheter. Beregningene viser at støynivå fra lasting
av tømmer vil være innenfor krav til havner og terminaler som gitt i
T-1442:2021.



Inkludert vestsiden av Sandsfjorden i støykart Endret utfyllingsområde
Tegning opprettet REV. GJELDER



Støyutbredelse for situasjon med lasting av finmasser på ny kai samt
produksjon ved Norsk Stein TEGNINGSNUMME