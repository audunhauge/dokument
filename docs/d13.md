Suldal kommune Eidsvegen 7 4230 Sand

Vår dato:

Vår ref:

16.02.2022

2021/6043

Dykkar dato:

Dykkar ref:

21.12.2021

21/605-18 21/18676 Ole Martin Dahle

Kontakt saksbehandlar

Ida Eline Skålnes, 51568807

Fråsegn - offentleg ettersyn detaljplan plan-ID 2021 hydrogenanlegg
139/102 m.fl. Jelsa, Suldal kommune Suldal kommune har lagt ut
detaljregulering for hydrogenanlegg på Jelsa på offentleg ettersyn.
Føremålet med planen er å leggje til rette for etablering av
hydrogenanlegg, lagerområde og kai. Statsforvaltaren fremmar motsegn til
mangelfull risiko- og sårbarheitsanalyse, jamfør plan- og bygningslova §
4-3 og mangelfullt kunnskapsgrunnlag om verknadene for marint biologisk
mangfald, jamfør plan- og bygningslova § 5-4, plan- og bygningslova §
1-8 og naturmangfaldlova §§ 8-12. Me har også faglege råd knytt til støy
og landskap. Samfunnstryggleik Eit hydrogenanlegg har betydeleg
ulukkespotensiale, og det er dermed svært viktig at kommunen som
planmyndigheit vurderer risiko og eventuelle konsekvensar av planen,
jamfør plan- og bygningslova § 4-3. Det er avgjerande at risikoanalysen
er tilpassa føremål og plannivå. Etter vår vurdering har risiko- og
sårbarheitsanalysen (ROS) som er utarbeida fleire manglar: Brannfaglege
vurderingar Planen legg opp til at brann- og redningsfaglege vurderingar
utsettast til samtykkesøknad til Direktoratet for samfunnsikkerhet og
beredskap (DSB). For å sikre tilstrekkeleg tryggleik ved ein eventuell
brann er dette eit tema som må avklarast i reguleringsplanprosessen, og
ikkje utsetjast til seinare. Brannvesenet må uttale seg om krav i
dimensjoneringsforskrift kan oppfyllast slik planen føreligg, om det er
behov for ytterlegare kompetanse og utstyr, samt ei vurdering av
tilgjengeleg sløkkevatn. Eventuelle konsekvensreduserande tiltak må
vurderast i risiko- og sårbarheitsanalysen (ROS) og innarbeidast i
planføresegnene. Vassforsyning Det må inngå i risiko- og
sårbarheitsanalyse (ROS) om uttak av vatn til hydrogenanlegget vil føre
til at forsyningstryggleiken til husstandar og andre verksemder som
soknar til same vassverk, vil svekkast i uakseptabel grad som ei
konsekvens av tiltaket. Vassverket sin kapasitet, vurdering av om det er
auka fare for brot på vassleidning ved behov for trykkauke, og om det er
gode nok reserveløysingar er tema som må vurderast. Statsforvaltaren rår
til at det vert henta inn uttale frå Mattilsynet her. E-postadresse:
sfropost\@statsforvalteren.no Sikker melding:
www.statsforvaltaren.no/melding

Postadresse: Postboks 59 4001 Stavanger

Besøksadresse: Lagårdsveien 44

Telefon: 51 56 87 00 www.statsforvaltaren.no/ro Org.nr. 974 763 230

Side: 2/4

Kraftforsyning Behovet for kraft i fase 2 (full produksjon) må inngå i
risiko- og sårbarheitsanalyse. Konsekvensar og nødvendige tiltak for
kommunen på gjerast greie for. Skade på 3. person Tryggleikssonene som
er utarbeida etter reglane for storulukkesverksemder reknar berre med
risiko for dødsfall, ikkje helseskade eller materielle skadar. Etter vår
vurdering må det også gjerast greie for helseskade på 3. person, slik
som naboar og forbipasserande. Det går fram av saksdokumenta at ein
eksplosjon vil føre med seg knuste vindauge for hus i nærleiken, og
kommunen bør vurdere om potensiell skade på 3. person er innanfor eit
akseptabelt nivå. Me anbefaler at det utarbeidast ei uavhengig vurdering
til kva som er god nok tryggleik for innbyggarane, og om eventuelle
konsekvensreduserande tiltak må sikrast i planføresegner og arealkart.
Skipskollisjon -- risiko for skade på anlegget Kollisjon frå skip mot
anlegget er ikkje vurdert tilstrekkeleg i ROS-analysen. Dersom
skipskollisjon kan føre til ulukke ved anlegget, må det etablerast
avbøtande tiltak for å hindre dette. Basert på ei samla vurdering
fremmar Statsforvaltaren derfor motsegn til mangelfull risiko- og
sårbarheitsanalyse, jamfør plan- og bygningslova § 4-3. Forholda nemnd
over må rettast opp i risikoog sårbarheitsanalysen før Statsforvaltaren
kan ta ytterlegare stilling til risikovurderinga. Dersom kommunen på
bakgrunn av den fullstendige risiko- og sårbarheitsanalysen vurderer
planen som akseptabel, må eventuelle risikoreduserande tiltak sikrast i
planen. Statsforvaltaren viser elles til Norges vassdrags- og
energidirektorat (NVE) sine motsegn om grunnforhold og vassforsyning.
Forholda som er nemnd i brevet frå NVE vil føre med seg behov for
revidering av ROS-analysen. Me støtter også Rogaland fylkeskommune sitt
innspel om at det bør lagast ein plan for korleis trafikk knytt til
ferjekaien skal takast vare på i anleggsperioden. Marint biologisk
mangfald Det er foreslått ei utfylling i sjø på om lag 12 daa. Det er
kartlagt førekomst av tareskog innafor planlagt utfyllingsområde, i
tillegg til modellert (mogleg) førekomst av ålegras. Området er også
viktig som gyteområde for torsk. Konsulent har gjennomført det som
omtalast som ei grov kartlegging av tareskog i august 2021, med føremål
om å få ei generell forståing av området. Det blei her konkludert med at
det finst flekkvise område med både tareskog og ålegras. I
konsekvensutgreiinga (KU) er konsekvensane for tema marint naturmangfald
vurdert som «liten til middels» i anleggsfase og «noe miljøskade» for
det varige inngrepet. I KU blir det understreka at kartlegginga som blei
utført var grov, og at det må utførast meir detaljert vurdering i
seinare prosjektfase når utfylling og motfylling er detaljprosjektert.
Vidare står det at dette er naturleg å gjere i samanheng med
søknadsprosess mot forureiningsmyndigheit. Førekomsten av tareskog
(verdi A) er ein del av ein større, samanhengande førekomst registrert
som nasjonalt viktig. Førekomsten overlappar med gyteområde for torsk.
Tareskog og ålegras har svært viktig økologisk funksjon som oppvekst- og
beiteområde for fisk og ei rekkje andre marine artar. Desse må derfor
sjåast i økologisk samanheng med det lokalt viktige gyteområdet for
torsk. Det er ikkje tilstrekkeleg å vente med meir detaljert vurdering
til seinare prosjektfase og søknadsprosess. Den grove undersøkinga som
er gjort har ikkje tatt føre seg influensområdet eller partikkelspreiing
til omkringliggjande tareskog. Kunnskapsgrunnlaget er dermed ikkje
tilstrekkeleg nok til at ein kan vurdere kva konsekvensar utfyllinga vil
få for marint naturmangfald. Vidare kan funn i ei detaljert

Side: 3/4

kartlegging føre til at det vil bli behov for avbøtande tiltak,
alternative løysningar eller justering av planavgrensning. Dette er
forhold som må avklarast i reguleringsplanen, og ikkje utsetjast til
seinare. Foreslått ny arealbruk i planforslaget vil komme i konflikt med
nasjonalt viktig førekomst av tareskog. Det er ikkje gjort ei detaljert
kartlegging, og det er ikkje sikra tilstrekkelege avbøtande tiltak for å
hindre eller redusere negativ verknad på marint biologisk mangfald.
Statsforvaltaren fremmar derfor motsegn til planen, jamfør T-2/16
Nasjonale og vesentlige regionale interesser på miljøområdet --
klargjøring av miljøforvaltningens innsigelsespraksis, plan- og
bygningslova § 1-8, plan- og bygningslova § 5-4, og naturmangfaldlova §§
8-12 Støy Støy frå hydrogenproduksjon, containerlagring og båtmotor vil
føre til at kringliggjande bygg blir utsett for ei auke i støynivå
samanlikna med dagens situasjon. Føresegn 3.5.1 seier at «tiltakshaver
skal gjennom rutiner, kontroll og tekniske tiltak sørge for at driften
skjer slik at støybelastningen til de nærmeste omgivelser til enhver tid
begrenses så langt det er mulig innenfor det som er rimelig å forvente.»
Jf. regjeringa sin reguleringsplanrettleiar kapittel 6.2. må føresegner
vere i «skal»-form for å unngå for stort tolkingsrom. Føresegna over er
derfor lite hensiktsmessig. Tiltakshavar må halde seg innanfor
regelverket, og ikkje innanfor det som er rimeleg å forvente. For å
unngå potensielle konfliktar knytt til ulik tolking av denne føresegna,
har Statsforvaltaren fagleg råd om at den tas vekk. Driftstid Det går
ikkje klart fram om det er planlagt døgnkontinuerleg aktivitet på
området eller om det berre er tale om aktivitet på dagtid. I følgje
støyrapporten som er utarbeida, vil hydrogenanlegget med tilhøyrande
lager- og hamneverksemd medføre støy over gjeldande grenseverdiar ved
støyfølsame bygg like vest for anlegget. Denne overskridinga er størst
på kveld og natt, då grenseverdiane er strengare enn på dagtid. Det kan
vere hensiktsmessig og konfliktførebyggande å ta inn planføresegn som
styrer aktivitet og driftstid, jamfør retningslinje for behandling av
støy i arealplanlegging T1442/2021. Statsforvaltaren har derfor fagleg
råd om at driftstid og aktivitet blir sikra i føresegnene.
Konkretisering av avbøtande tiltak Anlegget er planlagt nært
fritidsbustader og stille natur- og rekreasjonsområde. Det bør
konkretiserast og sikrast i planføresegnene kva type avbøtande tiltak
som skal setjast i verk for å redusere støynivå i desse områda, jamfør
T-1442/2021 punkt 2.3. Statsforvaltaren har derfor fagleg råd om at
dette blir sikra. Landskap Anlegget medfører ei endring av landskapet,
både i form av utfylling i sjø og utsprenging av terrenget i bakkant av
dagens bygg. I KU er konsekvensane av tiltaket vurdert til å føre til
noko forringelse av eit område med middels verdi. Planområdet grensar
til Kyst- og øylandskapet i Ryfylke, eit regionalt viktig landskap.
Trass i at planområdet ikkje inngår i det regionalt viktige landskapet,
skal det framleis takast særskilt omsyn til landskap, kulturmiljø og
ålmenne interesser i 100metersbeltet langs sjø, jamfør plan- og
bygningslova § 1-8. I samband med den pågåande kommuneplanprosessen har
kommunen fremma ynskje om å realisere ein tursti frå Jelsavågen til

Side: 4/4

Giljevika. Statsforvaltaren har fagleg råd om at det i KU også blir
vurdert kva effekt anlegget vil ha sett frå andre sida av Jelsavågen og
mogleg tursti.

Med helsing Lone Merethe Solheim ass. statsforvaltar

Marit Sundsvik Bendixen fylkesmiljøvernsjef

Dokumentet er elektronisk godkjent

Kopi til: Norges vassdrags- og energidirektorat Fiskeridirektoratet
Rogaland fylkeskommune

Postboks 5091 Majorstuen Postboks 185 sentrum Postboks 130

0301 5804 4001

Oslo Bergen Stavanger


