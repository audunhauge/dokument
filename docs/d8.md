STATSFORVALTAREN I ROGALAND Postboks 59 Sentrum 4001 STAVANGER

Vår dato: 06.02.2022 Vår ref.: 202110180-4 Dykkar ref.: 21/605-18

Kontaktinfo: mmar\@nve.no

NVE fremjar motsegn - Offentleg ettersyn - Detaljreguleringsplan for
hydrogenanlegg på Jelsa - GBnr 139/102 med fleire - Suldal kommune Vi
viser til offentleg ettersyn datert 21.12.2021 av detaljreguleringsplan
for hydrogenanlegg på Jelsa, i Suldal kommune. Vi viser og til epost
03.02.2022 frå Norconsult. I eposten fekk vi tilsendt notat frå
Norconsult til Suldal kommune datert 08.06.2018 «Vurdering av kapasitet
og begrensninger for tilknytning til kommunalt vannverk», RWS-CONSULT
sin kapasitetsrapport om vannforsyning «Rønneneset» 22.02.2021, kart
over vannforsyning Jelsa og Notat 04.12.2020 om «Erfjord vassverk,
kapasitetsøkning. Oppsummering av prøvepumping og analyseresulateter i
nye brønner.» Føremålet med planarbeidet er å etablere eit nytt
hydrogenanlegg med lagerareal for utskipingsklare konteinarar, basert på
utviding av industri-/lagerareal og forlenga kai. Kai skal etablerast
ved ny fylling i sør, i forlenginga av eksisterande kai. Eksisterande
industriområde skal utvidast nordover slik at det kan etablerast eit
lagerområde på nordsida. Norconsult er forslagsstillar og oppdragsgjevar
er Gen2Energy AS (tiltakshavar). NVE har motsegn (jf. pbl. § 5-4) til
detaljreguleringsplanen i to punkt. Motsegnene er forankra i NVE
rettleiar 2/2017 «Nasjonale og vesentlige regionale interesser innen
NVEs saksområder i arealplanlegging». Tilgang på vatn og
vassressurslova: Grunnlaget for motsegna er at vi meiner tilgang på vatn
til hydrogenanlegget ikkje er tilstrekkeleg opplyst og avklart i
plandokumenta. Vi kan dermed ikkje gjere ei vurdering av om planen legg
til rette for tiltak som krev vassuttak som kan vere konsesjonspliktig
etter vassressurslova (vrl.). For at grunnlaget for motsegna skal falle
bort må Suldal kommune syte for:  dokumentasjon på at det er inngått
avtale om tilgang på vatn  dokumentasjon på om det er naudsynt å auke
dagens kapasitet på det kommunale vassverket og kva for verkingar det
evt. kan ha for allmenne E-post: nve\@nve.no, Postboks 5091, Majorstuen,
0301 OSLO, Telefon: 22 95 95 95, Internett: www.nve.no Org.nr.: NO 970
205 039 MVA Bankkonto: 7694 05 08971

Side 2

interesser, jf. vrl. §§ 8 og 18, her under om det er naudsynt med løyve
etter vassressurslova Tryggleik mot skred: Grunnlaget for motsegna er at
det ikkje kjem tydeleg fram at områdestabiliteten blir ivareteken i
planen, jf. pbl. § 28-1 og TEK17 med rettleiing (§ 7-3 første ledd).
Grunnlaget for motsegna vil falle bort viss det kan dokumenterast at
utfyllinga utafor den blå stipla linja i figur 55 ikkje kan vere ei fare
for områdestabiliteten, og at det kan etablerast ei permanent stabil
fylling i sjø. Om NVE Noregs vassdrags- og energidirektorat (NVE) er
nasjonalt sektormynde med motsegnkompetanse innanfor saksområda flaum-,
erosjons- og skredfare, allmenne interesser i vassdrag og grunnvatn, og
anlegg for energiproduksjon og framføring av elektrisk kraft. NVE har
også ansvar for å hjelpe kommunane med å forebygge skader frå overvatn
gjennom kunnskap om avrenning i tettbygde strøk (urbanhydrologi). NVE
gir råd og rettleiing om korleis nasjonale og vesentlege regionale
interesser innanfor desse saksområda skal takast omsyn til ved
utarbeiding av arealplanar etter plan- og bygningslova (pbl). NVE
fremjar motsegn Aktuelle saksområde for NVE i denne saka er at anlegget
forutset tilgang til reint vatn og mykje kraft, samt grunnforhold i
samband med utfylling i sjø. Vi fremjar motsegn knytt til tilgang på
vatn og i høve grunnforhold og tryggleik mot skred. Tilgang på vatn og
vassressurslova NVE sitt innspel til varsel om oppstart I vårt innspel i
brev datert 28.06.2021 bad vi om at det må kome tydeleg fram i
plandokumenta om planen forutset tiltak som kan vere i strid med
vassressurslova. Uttak av grunnvatn kan utløyse konsesjonsplikt.
Konsesjonspliktige vassdrags- og grunnvasstiltak kan samordnast med
reguleringsplan så lenge plana tek i vare omsyn etter vrl. på ein god
måte (vrl. § 20 d). Slik samordning kan ikkje skje dersom konsesjon blir
avslått eller om det er naudsynt med særlege vilkår etter vrl. (til
dømes minstevassføring). I vedlegg 9.14 til planen (sjå kommunens
heimeside) har forslagsstillar kommentert at «behovet for vann til
produksjon i trinn er sikret og avklart med kommunen (ca. 5 til 7,5 tonn
i timen). Behov for kjølevann avklares separat.» Det står vidare at
«Søknader/prosesser som krever behandling i samsvar med vannressurs- og
energiloven, vil blir iverksatt parallelt med behandling etter plan- og
bygningsloven.» Vi kan ikkje sjå i vårt arkiv at det i samband med
planarbeidet har vore dialog med NVE knytt til vassuttaket frå kommunen
sitt vassverk i Hålandsdalen.

Side 3

Erfjord kommunale vassverk Plandokumenta viser til at eksisterande
vassforsyningsanlegg i området er Erfjord vassverk, som er basert på
uttak av grunnvatn i lausmasser i Hålandsdalen. Det er etablert to
røyrbrønnar med pumper, den siste i 2009. Brønnpumpene har maksimal
kapasitet på høvesvis 5,2 og 4,36 l/s. Omrekna blir det totalt maksimalt
ca. 34,4 m3/døgn. Uttak av grunnvatn og forholdet til vassressurslova
For vassuttak og anna påverknad på grunnvatn er det ein plikt om aktsemd
og meldeplikt for uttak som overstig 100 m3/døgn, jf. vrl. § 45 tredje
ledd. Dette vart innførd i 2018. Konsesjonsplikt for uttak av grunnvatn
oppstår om tiltaket er til nemneverdig skade eller ulempe for allmenne
interesser. For grunnvassuttak eller -påverknad som er planlagt i
samband med utarbeiding av reguleringsplan, kan NVE vurdere å bruke
vassressurslova § 20 d) om samordning i reguleringsplan, dersom tiltaket
er tilstrekkeleg gjort greie for gjennom planarbeidet. Behovet for vatn
til hydrogenanlegget I planskildringa kap. 5.5 står det: «Ved 12 MW
(fase 1) trenger hydrogenanlegget ca. 1,8 m3 vann/time og ved 80 MW
(fase 2) trenges det 14,3 m3/time.» Det er vist til konseptstudie og
rapport som RWS-CONSULT har laget i 2021 Vannforsyning «Tønneneset»
Kapasitetsrapport, datert 22.02.2021. I følgje rapporten har kilden,
rørsystemet nok kapasitet å tåle en utbygging med 80 MW.» Det står
vidare at behov for vassmengd vil variere avhengig av valgt
elektrolyseprodusent. Det er gjort testpumping i to brønner. Dersom ein
av dei to brønnane blir kobla til eksisterande vannforsyning vil
restkapasiteten bli 53,3 m3/time. NVE fremjar motsegn Ved å sjå på
vassbehov ved fase 1 og 2 vil vassmengda på ca. 1,8 m3/time (fase 1) og
ca. 14,3 m3/time (fase 2) omrekna svare høvesvis til ca. 43,2 m3/døgn og
ca. 343,2 m3/døgn. Det betyr at fase 2 inneber ei vassmengd som er over
grensa for meldeplikt til NVE. Det ligg ikkje føre tilstrekkeleg
dokumentasjon på at det er inngått avtale med kommunen og tiltakshavar
om tilgang på vatn. Vi har ikkje grunnlag for å vurdere om det
framtidige vassuttaket, som fase 2 i utbygginga ser ut til å krevje, er
konsesjonspliktig etter vrl. Vi kan dermed heller ikkje ta stilling til
ein evt. samordning av løyver til konsesjonspliktig vassdragstiltak i
reguleringsplan (vrl. § 20 d). Vi meiner det er mangelfullt
vurderingsgrunnlag i forhold til vassressurslova og viser til
forvaltningslova (fvl.) § 17 og NVE rettleiar 2/2017 «Nasjonale og
vesentlige regionale interesser innen NVEs saksområder i
arealplanlegging». NVE fremjar motsegn (jf. pbl. § 5-4) til
detaljreguleringsplanen. Grunnlaget for motsegna er at vi meiner tilgang
på vatn til hydrogenanlegget ikkje er tilstrekkeleg opplyst og avklart i
plandokumenta. Vi kan dermed ikkje gjere ei vurdering av planen legg til
rette for ei næring som krev vassuttak som kan vere konsesjonspliktig
etter vassressurslova (vrl.).

Side 4

Tilgang til kraft Hydrogenanlegget treng så store mengder straum at det
kan vere naudsynt med oppgradering av kraftleidningar. Behovet for
elektrisitet er omtalt i planskildringa kap. 5.7. I fase 1 er det behov
for ca. 12 MW og dagens 22 kV nett er tilstrekkeleg med å utbetra enkle
«flaskehalsar». Ved utbygging på meir enn 12 MW og opp til 80 MW må
heile nettet frå Saurland kraftstasjon fram til Jelsa blir oppgradert
med ei 132 kV-linje. Vi forutset at tiltakshavar har dialog med aktuelle
aktørar. Det er opplyst i plandokumenta at det er dialog med
kraftselskapa (Suldal Elverk, Haugaland Kraft Nett, Lyse Elnett og
Statnett). NVE ynskjer ei effektiv sakshandsaming for kraftkrevjande
næringar og har lagt ut informasjon på heimesida vår: NVE ønsker mer
effektiv saksbehandling for kraftkrevende næringer - NVE. Tryggleik mot
skred I følge planskildringa viser NGU sitt lausmassekart og synfaring
at det i området er nesten bart fjell på land og ingen marine
avsetningar. Eventuell skredfare er dermed avgrensa til tiltak i sjø.
For å få plass til et slikt hydrogenanlegg er det naudsynt å både
sprenge ut i bakkant av tomta og fylle ut i sjøen mot sør. Planforslaget
legg til rette for ei utfylling i sør på ca. 5 daa. Ca. 12 daa av
sjøbotnen vil bli dekka med sprengstein i ei bredde på inntil 55 m frå
land. Det er utført ei kartlegging av sjøbotn. Mot Markusvika og
Jelsavågen kan det bli behov for store fyllingar, men det forutset at
grunnforholda egner seg for fylling. Geoteknikk og stabilitet er omtalt
i planskildringa kap .5.20 og det er vist til Norconsult datarapport nr.
52103046-R01 og notat Geoteknisk vurdering -- stabilitet utfylling.
Hydrogenanlegget kjem inn under Storulykkeforskrifta (DSB), og skal
derfor ikkje plasserast i skredfarleg område, jf. TEK17 med rettleiing,
§ 7-3 første ledd. Hydrogenanlegget er plassert i tiltakskategori K4 som
gjeld større tilflytting/ personopphald, og dessutan tiltak som gjeld
viktige samfunnsfunksjonar. Det er utført geotekniske grunnundersøkingar
og boringer ved 17 posisjoner i sjø. Figur 55 i geoteknisk vurdering
viser mektighet av lausmassar. Det er vurdert at det i området innafor
den blå stipla linja i figuren under, kan etablerast ei stabil fylling i
sjø. Som den svarte linja i figur 55 viser, ligg foreslått
føremålsgrense for utfylt industriareal (eksklusive bølgevern) lenger ut
mot vest/Markusvika og sør.

Side 5

Ut frå grunnundersøkingar kan det sjå ut til at utfyllinga dermed må
reduserast frå ca. 5 dekar til 2,8 dekar. Utfylling utafor den stipla
linja kan medføre utrasing. Vi meiner det er uklart om det er ei
utfordring for lokalstabiliteten eller om det kan føra til områdeskred,
dvs. eit skred som forplantar seg inn i Markusvika. Norconsult opplyser
at det er mogeleg å supplera med nye undersøkingar (borepunkt) særleg
mot vest i prosjekteringsfase og supplere med vurdering av hellingsgrad
av fylling. I føresegn 8.4.2 er det tatt inn krav til prosjektering av
fylling i sjø i samsvar med geoteknisk notat, NVE rettleiar nr. 1/2019,
Tek17 og SAK10. NVE fremjar motsegn til planen fordi det ikkje kjem
tydeleg fram at områdestabiliteten blir ivareteken i plan, jf. pbl. §
28-1 og TEK17 med rettleiing (§ 7-3 første ledd). Motsegna vil løysast
viss det kan dokumenterast at utfyllinga utafor den blå stipla linja i
figur 55 ikkje kan vere ei fare for områdestabiliteten, og at det kan
etablerast ei permanent stabil fylling i sjø. Planføresegnene må ha krav
om at lokalstabiliteten vert ivareteken. Kommunen må vere merksam på at
det er ei uvisse om tiltaket kan gjennomførast som vist i plankartet på
grunn av utfylling i sjø. Om det vert bekrefta at uvissa kun gjeld
lokalstabilitet, så kan det synleggjerast ved å setje inn omsynssone
mellom den stipla linja og planavgrensinga i sør og sørvest, dvs. det
område som ikkje er avklart i geoteknisk notat, samt ta inn ei føresegn
som viser krav til prosjektering som i føresegn 8.4.2. Prosessen vidare
Når kommunen har skaffa dokumentasjon og gjort de planendringar som må
til for å løyse motsegnene, kan kommunen sende både plandokument og
dokumentasjon/utgreiingar til oss og be oss om å trekke motsegnene på
grunnlag av endringar i planen og nye utgreiingar/dokumentasjon.

Side 6

Statsforvaltaren i Rogaland har fått mynde til å samordne statlege
motsegner, og på visse vilkår avskjere dei. Vår motsegn blir derfor
sendt til Statsforvaltaren i Rogaland og med kopi til kommunen. Ta
gjerne kontakt med oss dersom det er spørsmål til brevet.

Med helsing

Øyvind Leirset seksjonssjef

Marilyn Marskar senioringeniør

Dokumentet sendes utan underskrift. Det er godkjent etter interne
rutinar

Mottakarliste: STATSFORVALTAREN I ROGALAND Kopimottakarliste: Suldal
kommune


